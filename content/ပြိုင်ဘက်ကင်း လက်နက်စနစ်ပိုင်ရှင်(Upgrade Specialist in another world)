Upgrade Specialist in another world
ပြိုင်ဘက်ကင်း လက်နက်စနစ်ပိုင်ရှင်

Novel Type –
comedy , fantasy , Action , Adventure , Martials Arts

Author: Endless Sea Of Clouds 

နိဒါန်း  

 - ရင်သက်ရှုမောဖွယ် ဒိုင်မန်းရှင်းများကြားသွားလာသူ

စီအီး..၂၀၀၀ ခုနှစ် (ဘီစီ ကဲ့သိုရာစုနှစ်များလိုမျိုးသုံးထားခြင်းဖြစ်)' ရင်သက်ရှုမောဖွယ် ဒိုင်မန်းရှင်းများကြားသွားလာသူ' ဂိမ်းက အကျော်ကြားဆုံး Virtual Reality Online Game(မြန်မာလိုဆိုရင်တော့ အတုအယောင်ကို စစ်မှန်တယ်လို့ ခံစားရအောင်လုပ်ထားတဲ့ ဂိမ်းလို့ပြောရမှာ ပေါ့ Eg.Fallout 4 လို ဂိမ်းမျိုးပါ၊  ဤကားစကားချပ်)ဖြစ်သည်။ နာမည်လေး က အနည်းငယ်ချိုသာယောင် စိတ်ဝင်စားဖွယ်ပုံ ပေါက်နေပေမယ်လည်း ထွက်ပေါ်လာတဲ့ အချိန်အခိုက်မှာပဲ  ဂိမ်းလောကကြီးတစ်ခုလုံးရဲ့ ဈေးကွက် တစ်ခုလုံးကို သိမ်းပိုက်သွားခဲ့သည်။ ထိပ်တန်းနည်းပညာများနှင့် ထိုဂိမ်းက လူတိုင်းနီးပါးအတွက် ဒုတိယဘဝကဲ့သို့ ဖြစ်တည်လာခဲ့သည်။

ဂိမ်းထဲရှိ မှိုများပြည့်နှက်နေသော ဂူထဲ၌ ကစားသမားတစ်ယောက်က ဂိမ်းအညွှန်းစာအုပ်တစ်အုပ်ကို ကိုင်ထားပြီး အရူးတစ်ယောက်လို ရယ်မောနေသည်။

“လခွမ်း…ဟုတ်တယ် ‘ပစ္စည်းအဆင့်မြင့်တင်ခြင်း’ ဟား..ဟား..ဟား ...ခုငါချမ်းသာနေပြီ….. ငါအရမ်းချမ်းသာတော့မှာ "

သူသည်  မိနစ်အနည်းငယ်ခန့်  ရယ်မောနေ၏။ သူ၏ရင်ဘတ်အောင့်လာသည့်အချိန်မှသာ ရယ်တာကို ရပ်လိုက်၏။  
 သို့သော် သူ၏ခန္ဓာကိုယ်က ခေါင်းကနေ ခြေဖျားအထိ မရပ်မနားလှုပ်ရှားနေဆဲ
ဖြစ်၏။ သူ၏ လက်ထဲမှာကိုင်ထားသော ဂိမ်းအညွှန်းစာအုပ်ကို ကြည့်ရင်း ထိုအရာက သူ၏
စကေးများကို ပို၍လျင်မြန်လာစေသောကြောင့် ချက်ချင်းအသုံးပြုချင်နေ၏။

“အိုးယ.. ဘာဖြစ်နေတာလဲ ။”ထိုအခိုက်အတန့်၌ သူ့ပတ်ဝန်းကျင်က တီဗီမျက်နှာ​ပြင်က ပိတ်လိုက်ပွင့်လိုက်နှင့် တီဗွီလိုင်းပြတ်‌ ‌ တောက်နေသလိုဖြစ်လာသည်။

 “မီးပျက်သွားတာလားဟ.၊ မီးပျက်ရင်တောင် အရန်ဓါတ် အားပေးလိုင်းရှိသေးတယ်လေ ၊ဒါမှမဟုတ်  ဂိမ်းရဲ့ စနစ်ကြောင့်များ အဲလိုတွေဖြစ်လာတာလား ”

သူက ဂိမ်းကို ခေတ္တရပ်လိုက်ဖို့ စဉ်းစားနေချိန်မှာပဲ သူ့ပတ်ဝန်းကျင် တစ်ခုလုံးက 
မတည်ငြိမ်တော့ဘဲ 
 ရုတ်တရက် မှန်တစ်ချပ်လို အက်ကွဲလာသည်။ အလင်းစက်လေးတွေလိုမျိုး ပျောက်ကွယ်မသွားခင်အထိ  မှန်စလေးများအဖြစ် အစိတ်စိတ်အမွှာမွှာ ကွဲအက်သွားသည်။

 ထိုမတော်တဆမှုကြောင့် သူအချိန် အနည်းငယ်ကြာအောင် ထိပ်လန့်‌နေခဲ့သည်။စိတ်ပြန်လည်တည်ငြိမ်သွားတဲ့ အချိန်မှာတော့ သူကအောက်သို့ဆက်တိုက်ပြုတ်ကျနေသလို ခံစားနေရသည်။

သူပတ်ဝန်းကျင်က အရာရာတိုင်းက ဖရိုဖရဲဖြစ်နေပြီး အရောင်မျိူးစုံနှင့် ပြည့်နှက်နေသည်။သူပြုတ်ကျတဲ့ အရှိန်ကလဲ တစ်ဆထက် တစ်ဆ လျင်မြန်လာနေတာကို သတိပြုလိုက်မိသည်။ ဒီမကြုံစဖူးဖြစ်နေတဲ့အရာက သူကို တော်တော်ထိတ်လန့်စေခဲ့သည်။ သူ့လက်ကောက်ဝတ်၌ တပ်ဆင်ထားသော ဂိမ်းထိန်းချုပ်ကရိယာကို ဆက်တိုက်နှိပ်ရင်း အော်နေမိ၏။

 “ထွက် "
ထွက်ဟ ” 
"နှုတ်ထွက်ရန် '
“ဟမ် ငါဘာလို့ ဂိမ်းထဲက ထွက်မရတာလဲ ချီး”

သူသည် နောက်ဆုံးတော့ ဂိမ်းထဲက ထွက်ဖို့ကြိုးစားနေတာကို ရပ်တန့်လိုက်ပြီးပဲ ဘေးပတ်ဝန်းကျင်က အရောင်တွေကို ထိပ်လန့်စွာကြည့်နေလိုက်မိ၏။ ရိုးသားစွာပြောရရင် သူဘယ်ကိုရောက်နေလဲဆိုတာ သူကိုယ်တိုင် ပင် မသိတော့ပေ။

“ငါက ဘယ်အထိပြုတ်ကျနေအုန်းမှာလဲဟ”
 သူသည် အခုထိ ဂိမ်းထဲတွင်သာရှိနေဆဲ ဖြစ်၏။ 

“ဒီတိုင်းသာဆက်ကျနေရင် ငါကဘယ်ရောက်မှ ရပ်တော့မှာလဲ” ရုတ်တရက်တွေးမိပြီး သူတုန်လှုပ်သွားပြီး 

“ ဖြစ်နိုင်ပါ့မလား….. ငါကဒိုင်မန်းရှင်းတွေကို ဖြတ်သန်းခရီး သွားနေတာ များလား"

ငါ့ခန္ဓာကိုယ်က ဂိမ်းထိုင်ခုံ ထဲမှာပဲရှိသေးတာလေ….ငါ့ဝိညာဉ်ကများ ဒိုင်မန်းရှင်းတွေကို ဖြတ်သန်းသွားနေတာလား” 

သူ၏ မှန်းဆချက်က မှန်သလိုရှိ‌၏။ ရောင်စုံတောက်ပနေသော နယ်မြေ၏ အောက်ဖက်နေရာများက သဲသဲကွဲကွဲမမြင်နိုင်သော  မီးခိုးရောင်ထုထည်( တိမ်တိုက်)အဖြစ်သို့ တဖြည်းဖြည်း ပြောင်းလဲလာခဲ့သည်။ မီးခိုရောင်တိမ်တိုက်များအောက်ရှိ သဘာဝရှုခင်းများကို ဝိုးတိုးဝါးတား မြင်နိုင်၏။လမ်းပေါ်၌ လူများ အေးဆေး သွားလာနေကြသည်။

"ငါရောက်ပြီလား ....ငါတကယ်ပဲ ဒိုင်မန်းရှင်း တစ်ခုကို ထွက်သွားနေတာလား" 

ခဏတာ အံသြသွားပြီးနောက် နောက်ဆုံးမှာ သူမျက်နှာကို ကောင်းကင်ကို မော့ကြည့်လိုက်ပြီး ​ ကျယ်လောင်စွာ ရယ်မောလိုက်ပြီး

 "ဟား..ဟား..ဟား... မင်းတို့အဘိုးက ဒိုင်မန်းရှင်း တစ်ခုအထိ ခရီးပေါက်သွားပြီကွ..ငါဖတ်ရှု လေ့လာဖူးသမျှ သမိုင်းစာအုပ် တွေ၊ သိပ္ပံပညာသုတေသနပြုခြင်းတွေနဲ့  ဒိုင်မန်းရှင်းတွေ ကြားကခရီးသွားခြင်းစာအုပ် တွေ လုံးဝ အလဟဿ မဖြစ်တော့ဘူးပဲ …” 
ကောင်းကင်ပေါ်က အရာများနဲ့ မြေကြီး‌‌ အောက်ရှိ အရာအားလုံးနီးပါး ကို သူသိနှင့်ပြီးသားဖြစ်ပါသည်။

“ ငါမကျွမ်းကျင်တဲ့ အရာတွေကကော ဒီဖြတ်သန်းခရီးသွားခြင်းမှာ အသုံးဝင်ပါ့မလား ဒါမဲဘ အဲအရာတွေက ဒီကမ္ဘာမှာလဲ လေ့လာလို့ရမှာပါ... "

"ခိခိ"

"ကမ္ဘာသစ်တစ်ခု"

" လှပတဲ့ကောင်မလေးတွေ ငါရောက်လာ​​ပြီဟေ့…"

"အိုး... ဘာဖြစ်နေတာလဲ..

 ဟေး ဟေး… ငါ့ကို နောက်နေတာလား!”

ကျေနပ်အားရနေတဲ့ သူရဲ့ ရယ်သံတွေက ရုတ်တရက်ရပ်တန့်သွားပြီး ထိတ်လန့်တုန်လှုပ်ချောက်ချားနေသော အော်ဟစ်သံများအဖြစ်သို့ ပြောင်းလဲသွားကြ၏၊   အကြောင်းမှာ သူ၏ အောက်ဘက်ရှိ မီးခိုရောင် တိမ်များ နှင့် ပို၍နီးကပ်လာလေ ပိုပြီး နာကျင်လာသလို ခံစားမိနေလေ‌ ဖြစ်နေ၏ ။ ရုတ်တရက် အသက်ရှူပင်ကျပ်လာလေ၏။ ထို့အပြင် သူ့ပတ်ဝန်းကျင်မှာ ရှိတဲ့ အက်ကွဲကြောင်း
အရာတွေ အများကြီး ပေါ်လာပြီး ထိုအရာများက ဦးတည်ရာအသီးသီးကို သွားနေကြသည်။

သူ၏ ပခုံးကို အက်ကွဲ‌ကြောင်းတစ်ခုက ထိလိုက်တဲ့အချိန်မှာပဲ ၊ သူ၏ ပခုံးတစ်ပိုင်း က  ရုတ်တရက် ပျောက်သွား၏။  ခဲဖျက်တစ်ခုဖြင့် ဖယ်ရှားလိုက်သလိုပဲ ထိမိတဲ့ အပိုင်းက ချက်ချင်း ပျောက်သွား၏။ ထို့အပြင်၊ သူ့ပခုံး၏သေးငယ်သောအပိုင်းအစသည် သူ့ခန္ဓာကိုယ်နှင့် ကွဲထွက်သွားပြီး အနက်ရောင်အမှုန်အမွှားအဖြစ်သို့ ပြောင်းလဲသွားသည်။

သူ့ကို ပိုလို့တောင် စိတ်ပျက်သွားစေတာက အသားစားငါး အုပ်စုလိုမျိုး သူ့ခန္ဓာကိုယ်ကို အဆက်မပြတ် ဝါးမျိုရင်း သူ့ပတ်ဝန်းကျင်က အက်ကွဲကြောင်းတွေက တိုးများလာနေတာပါပဲ… ဒါမှမဟုတ် သူ့ဝိညာဉ်က ဖြစ်နိုင်သည်။

ဒိုင်မန်းရှင်းတွေကြားမှာ ခရီးသွားရ၍ ပျော်ရွှင်နေသော သူစိတ်ကို သေခြင်းတရားကို ကြောက်ရွံသောစိတ်များက အစားထိုးဝင်ရောက် လာခဲ့သည်။

""ငါ့ကို ဒီလို မကျီစယ်ပါနဲ့ ဟုတ်ပြီလား...
အိုး…”
အက်ကွဲကြောင်းတစ်ခုက သူ့အပေါ်ကို ဖြတ်သွားသော် သူ၏ ညာဘက်ခြေထောက် တစ်ခုလုံးသည် သူ့ခန္ဓာကိုယ်နှင့် ကွဲထွက်သွားကာ သူ့နောက်ကျောဘက်မှာ အခိုးအငွေ့အဖြစ်သို့ ပြောင်းလဲသွားသည်။

"ဘာဖြစ်နေတာလဲ.."

"ငါဖတ်ဖူးတဲ့စာအုပ်တွေက ဒိုင်မန်းရှင်းတစ်ခုအထိ ခရီးသွားတဲ့အခါဒီလိုဖြစ်မယ်လို့ မရေးထားကြဘူးလေ…”

သူ့ညာဘက်လက်ကိုလည်း ထိုအက်ကွဲကြောင်းများက  ဖျက်သွား​​​ပြန်၏ ။ ' ပစ္စည်းအဆင့်မြှင့်တင်ခြင်း ' ဆိုသည့် ထိုဂိမ်းအညွှန်း စာအုပ်ကို တင်းတင်းကြပ်ကြပ် ဆုပ်ကိုင်ထားသော သူ၏ညာလက်သည်လည်း လေထဲ၌ လွင့်​မျောနေ​၏။

သူမြင်နေရသော အောက်ဘက်ရှိ ကမ္ဘာသို့ပို၍နီးကပ်လာလေ အက်ကြောင်းများလည်း ပိုများလာလေဖြစ်​နေသည်။ ထို့နောက် ဖောက်ထွင်းမြင်နိုင်သော လေဟာနယ် တစ်ခု ပေါ်လာသည်။ အပိုင်းပိုင်းဖျက်စီးခံရ‌သော ဝိညာဉ်အပိုင်းအစများသည် ထိုလေထုအတွင်း ဖုံးလွှမ်းသွားပြီး တဖြည်းဖြည်း ပျောက်ကွယ်သွားသည်။...

" ဒီနေရာက တစ်ခုခုမှားနေတာလားဟ"
" ဒိုင်မန်းရှင်းတွေကို ကျော်ဖြတ်နေတဲ့ ငါက အထူးခြားဆုံး ခရီးသွားတစ်ယောက်ပဲလေ"
"ငါက ဇာတ်လိုက် လေကွာ ချီး…”

ထိုအဖြစ်အပျက်များ မပြီးဆုံးသေးခင်မှာပဲ
သူသည် ဖရိုဖရဲ ဖြစ်နေသော လေဟာနယ်ထဲသို့ နစ်မြုပ်သွားခဲ့သည်။ ထို​လေဟာနယ်ကြောင့်ပင်  အရွယ်အစား အမျိုးမျိုးဖြစ်နေသော သူ့ဝိညာဉ်ကအပိုင်းအစများအဖြစ်သို့  ချန်ရစ်ကာ ပျက်စီးသွားခဲ့သည်။

သို့သော်လည်း ထိုအချိန်၌
ဂိမ်းအညွှန်းစာအုပ်သည် မီးခိုးရောင်တိမ်တိုက်များ၏ အောက်ခြေအစွန်းသို့ ရောက်ရှိနေပြီဖြစ်သည်။ ထိုစာအုပ်သည်လည်း ဝိညာဉ်အပိုင်းအစများနှင့် အစုအဝေးများအဖြစ်
ပေါင်းစည်းပြီး မီးခိုးရောင်တိမ်တိုက်များကို ဖြတ်ကျော်၍ အောက်ကမ္ဘာဆီသို့ ဝင်ရောက်နေ၏

ထို့နောက် ဖောက်ထွင်းမြင်နိုင်သော လေဟာနယ်တစ်ခုက ရုတ်ခြည်း ထွက်ပေါ်လာခဲ့သည်။...

…… ……

ဒိုင်မန်းရှင်းတွေမှာ ဖြတ်သန်းသွားလာခြင်း ကဤမျှမလွယ်ကူခဲ့ပါ။ လောက (ကမ္ဘာ) တစ်ခုချင်းစီ၌ သတ်မှတ်ထားသော
ကိုယ်ပိုင် စည်းမျဉ်းဥပဒေသများရှိ၏။ ထိုနေရာ၏ အစိတ်အပိုင်းမဟုတ်သော အရာအားလုံးကို ဗိုင်းရပ်စ်ဟု သတ်မှတ်ပြီး သူ့၏စည်းမျဥ်းဥပဒေများက ဖယ်ရှားပစ်လိမ့်မည်ဖြစ်သည်။

နာမည်တောင် ဖော်ခွင့်မရလိုက်သော  ထိုကစားသမားသည် အဓိကဇာတ်ကောင် မဟုတ်တာ အသေအချာဖြစ်၏။ ကြေကွဲဖွယ်ကောင်းသော ကစားသူ၏ဝိညာဉ်သည် ဒိုင်မန်းရှင်းများကို ဖြတ်သန်းရန် ကျရှုံးခဲ့ပြီးနောက် ရလဒ်အနေဖြင့် သူ့ဝိညာဉ်အပိုင်းအစ အများစုမှာ ပျက်စီးသွားခဲ့သည်။ 
ယခု သူသည်တစ်ယာက်တည်း သေဆုံးသွားခဲ့ရပြီ ဖြစ်၏။ သို့မဟုတ်က ကမ္ဘာ့သမိုင်း၌ပင် ကြေကွဲဖွယ်အကောင်းဆုံး ဒိုင်မန်းရှင်း ခရီးသွားအဖြစ် သတ်မှတ်ခံရနိုင်သည် မဟုတ်ပါလား။

သို့သော်လည်း လွတ်မြောက်သွားသော ဝိညာဉ်အပိုင်းအစများ တစ်စုနှင့် ထိုဂိမ်းအညွှန်း စာအုပ်များမှာ ထိုကမ္ဘာ၏ ထိန်းချုပ်မှုအောက်တွင် ရှိမနေပေ။ ဒီကမ္ဘာကြီးကို ဘယ်လိုမုန်တိုင်းတွေ ထပ်ပြီးကျရောက်လာမလဲဆိုတာကိုတော့ …… ……

ဆက်ရန် 
////////////

Translated by Xiao Xen Er
Edited by Aung Phyo


ဘာသာပြန်စာရေးသူ - နေခြည်ခက်နွယ်

ကမ္ဘာပေါ်မှ ဂိမ်းကစားသူတစ်ဦး၏ သေဆုံးခြင်းသည်ကျင့်ကြံခြင်းကမ္ဘာမှ ပိုင်ရန်ဖိန်နှင့် မည်ကဲ့သို့ ဆက်စပ်မိသွားမည်နည်း။ စနစ်တစ်ခုဖြင့်ပေါင်းစည်းသွားသော်လဲ ထိုစနစ်မှာ ပစ္စည်းများကိုသာ အဆင့်မြှင့်တင်နိုင်သည်။ တစ်ကောင်ကြွက် ၊ မိဘမဲ့ ၊ ဘဝမဲ့ အနှိမ့်ချခံ သာမန်လူသားတစ်ယောက်ဘဝမှ ​ကျင့်ကြံခြင်း နတ်ဘုရားအဆင့်ဆီသို့ တက်လှမ်းနိုင်မည်လား၊ကျင်ကြံခြင်းလမ်းကြောင်းတစ်လျှောက် ကြုံတွေ့ရသောပြသနာများကို မည်ကဲ့သို့ဖြေရှင်းသွားမည်နည်း..............။
ပိုင်ရန်ဖိန်တော်၏။ 
သို့သော်ညံ့၏။
သူသည်ရိုးသား၏။
သိုသော်လှည်စားတတ်၏။
သူဖြူစင်၏။
သို့သော်ဆိုးယုတ်လွန်း၏
  ...........စသည့်အဖြစ်အပျက်များကို ဖတ်ရှုရမှာပါ။

ကျင့်ကြံခြင်းအဆင့်များ

စဦးအခြေတည်အဆင့်,(ဟွင်ထူ)
 စိတ်ဝိညာဥ်အကျော်အမော်အဆင့်(ဟွင်ကျီ)
 စိတ်ဝိညာဥ်သူရဲကောင်း အဆင့်(ဟွင်ရှိ)
 စိတ်ဝိညာဥ်သခင်အဆင့်(ဟွင်လင်)
 စိတ်ဝိညာဥ်ဘိုးဘေးအဆင့်(ဟွင်ကျုံး)
 စိတ်ဝိညာဥ်ဝိဇ္ဇာအဆင့်(ဟွင်ဇန်)
 စိတ်ဝိညာဥ် ဘုရင်အဆင့်(ဟွင်ဟောင်)
 စိတ်ဝိညာဥ် အင်ပါယာအဆင့် (ဟွင်ဒီ)
 စိတ်ဝိညာဥ် သူတော်စင် (ဟွင်ရှန်)
ဒဏ္ဍာရီလာ နတ်ဘုရားအဆင့်

လက်နက်ပစ္စည်းအဆင့်များ

၁။ သာမန်အဆင့်
၂။ စိတ်ဝိညာဉ်တစ်ဝက် အဆင့် သို့ သာလွန်အဆင့်

၃။ လူသားအဆင့် လက်နက်
(နိမ့် - လယ်- မြင့်)

၄​​။ မြေကမ္ဘာအဆင့် လက်နက်
(နိမ့် - လယ်- မြင့်)

၅။ ကောင်းကင်အဆင့် လက်နက်
(နိမ့် - လယ်- မြင့်)

၆။နတ်ဘုရားအဆင့် လက်နက်
(နိမ့် - လယ်- မြင့်)

PDF Link များ

https://www.facebook.com/102967838888239/posts/149141534270869/

FB စာ Link များ

အပိုင်း 0 to 100
https://www.facebook.com/102967838888239/posts/159465903238432/

အပိုင်း 100 to 200
https://www.facebook.com/102967838888239/posts/159466316571724/