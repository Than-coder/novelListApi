Demon's Diary ဟာ Wang Yu  ရဲ့ ရှန်းရှ ဝတ္တု တစ်အုပ်ဖြစ်ပါတယ်။ ဝမ်ယုရဲ့ စာအုပ်တွေဟာ Cheating Mode  တွေ အကြမ်းကြီးတွေ မပါတတ်ပဲ ဖြေးဖြေး နှေးနှေးနဲ့ ဇာတ်ကောင်နဲ့ ယူနီဗာ့စ် တည်ဆောက်မှုကို အသားပေးတဲ့ ပုံစံမျိုး သွားပါတယ်။

သူ့စာအုပ်တွေထဲက မြန်မာ ဘာသာပြန်က A Record of a Mortal’s Journey to Immortality ကို ကွေ့ကောက်ကြမ်းတမ်း တာအိုလမ်းဆိုတဲ့ အမည်နဲ့ ဘာသာပြန်တာ တစ်ခုရှိပါတယ်။ 

ဒီစာအုပ်က မူရင်းမှာ rating ကောင်းပေမယ့် အင်္ဂလိပ်လို အပိုင်း (၂၀၀) ကျော်မှာ ဘာသာပြန်လူပြောင်းပြီး ကပြောင်းကပြန်တွေ ဖြစ်တာရယ် အထနှေးတာရယ်ကြောင့် Novel Update မှာ မကောင်းတဲ့ review  တွေ ရပါတယ်။ ဒါပေမယ့် ကျနော်ကတော့ ကြိုက်လို့ ဘာသာပြန်တာပါ။

ဇာတ်လမ်းမိတ်ဆက်က ....
 လူဆိုးလူမိုက်တွေကို ထိန်းသိမ်းထားတဲ့ လူမိုက်ကျွန်းဆိုတဲ့ ထောင်မှာ အဖေက ထောင်ကျလို့ ငယ်ငယ်လေးထဲ ထောင်ထဲ လိုက်နေရတဲ့ လျူမင်းဆိုတဲ့ ကောင်လေးဟာ ထောင်ကနေထွက်ပြေးလာခဲ့ပြီး လိုက်အဖမ်းခံရတယ်။ ထောင်ထဲမှာ သင်ခဲ့တဲ့ သိုင်းပညာတွေ ရှိတော့ လိုက်ဖမ်းတဲ့ သိုင်းသမားတွေ စစ်သားတွေ လက်အောက်က လွတ်အောင် ပြေးရင်း မြစ်ထဲကို ကျသွားတယ်။

တခြားတစ်ဖက်မှာ သူတို့မိသားစု သခင်လေးကို မသေမျိုး အမတလမ်းစဉ် ဂိုဏ်းတစ်ခုကို ဝင်ဖို့ လိုက်ပို့တဲ့ ကိုယ်ရံတော် ကျင့်ကြံသူ နှစ်ယောက်ဟာ လမ်းမှာ ဓါးပြအဖွဲ့နဲ့ တွေ့လို့ သူတို့ သခင်လေးက အသတ်ခံလိုက်ရပါတယ်။ 

မြစ်ထဲက တက်လာတဲ့ လျူမင်းဟာ သေသွားတဲ့ သခင်လေးနဲ့ ရုပ်ချင်း ဆင်နေတာကို တွေ့ပြီး ကျင့်ကြံသူ နှစ်ယောက်ဟာ သူတို့သခင်လေးနေရာမှာ လျူမင်းကို အစားထိုးဖို့ အကြံရသွားတဲ့ အခါ......