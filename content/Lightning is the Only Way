မူရင်းစာရေးသူ - Warmaisach

မူရင်းနာမည် - Lightning is the Only Way

ဘာသာပြန်သူ - ညီညီလွင်

အကျဥ်းချုပ်...

ဂရေဗစ်၏ဖခင်က မိုးကောင်းကင်နီးပါး စွမ်းအားကြီးမားလွန်းလှသည်။ထို့ကြောင့် ဂရေဗစ်ကို ရက်စက်ကြမ်းတမ်းပြီး ယုတ်မာကောက်ကျစ်သော ၊အေးစက်ခက်ထန်လွန်းသော ကျင့်ကြံခြင်းလောကကြီးသို့ မဝင်ရောက်စေချင်ပေ။

သို့သော် ကောင်းကင်ဘုံက သူ့အဖေကိုဖိနှိပ်ရန်အတွက် ဂရေဗစ်ကို သူ့အကြံအစည်တွင် ထည့်သွင်းလာသောအခါ။ဂရေဗစ်က ကောင်းကင်ဘုံ၏အကြံအစည်ကို တွန်းလှန်ရန်အတွက် သူသန်မာမှရမည်ဟု တွေးတောလာတော့သည်။

သူအားနည်းနေသရွေ့ ကောင်းကင်ဘုံ၏မမျှတမှုအောက်တွင် ငြိိမ်သားဝပ်နေရလိမ့်မည်။စစ်မှန်သော ခွန်အားကသာ လွတ်လပ်မှုကို ဖော်ဆောင်နိုင်လေသည်။

သန်မာသောစိတ်ဆန္ဒကသာ ၊ အရင်းအမြစ်အတွက် မဆုတ်မနစ်စော စိတ်ခွန်အားဖြင့် ယှဥ်ပြိုင်တိုက်ခိုက်မှသာ သူအထွတ်အထိပ်သို့ရောက်နိုင်မည်ဖြစ်သည်။

ကောင်းကင်ဘုံက သူ၏လက်နက်အဖြစ် ကောင်းကင်ပြစ်ဒဏ်မိုးကြိုးကိုအသုံးပြု၏။ထို့ကြောင့်သူက ထိုမိုးကြိုးကိုသူ၏အပိုင်ဖြစ်အောင်လုပ်ရမည်။သူအောင်မြင်မှ ဖြစ်ပေမည်။

ထို့ကြောင့် ကောင်းကင်ဘုံကိုဟန့်တားရန်...။

မိုးကြိုးကသာ တစ်ခုတည်းသောနည်းလမ်းဖြစ်သည်...

သို့သော် ထိုလမ်းကြောင်းက နာကျင်စေမည့်လမ်းကြောင်းပင်...။

ထို့ကြောင့် မည်သူမှ အောင်မြင်ခြင်းမရှိ...။

သို့သော် ဂရေဗစ်အောင်မြင်မှရမည်...။

သူက နာကျင်မှုဒဏ်ကို အံကြိတ်ခံပြီး...အထွတ်အထိပ်သို့ရောက်ရှိမည့်သူဖြစ်သည်။

.....

ဒီစာစဥ်က မူရင်းစာရေးသူ-Warmaisach ရေးသားတဲ့ 
lightning is the only way ဆိုတဲ့ light novel တစ်ပုဒ်
ဖြစ်ပါတယ်။

ဒီစာစဥ်ရဲ့ MC ဖြစ်တဲ့ ဂရေဗစ်က မိုးကောင်းကင်ရဲ့ တရားမမျှတမှုကို ပြန်လည်ချေပချင်တဲ့သူပါ။ 

ဒါပေမဲ့ မိုးကောင်းကင်က သူ့ရဲ့လက်နက်အဖြစ် ကောင်းကင်မိုးကြိုးပြစ်ဒဏ်ကို အသုံးပြုပါတယ်။ ဒါကြောင့် မိုးကောင်းကင်ကို ပြန်လည်ဖြိုခွင်းဖို့အတွက် သူရဲ့လက်နက်အဖြစ် ကောင်းကင်ပြစ်ဒဏ်ကိုပဲ ပြန်လည် အသုံးပြုမယ်ဆိုပြီး ဆုံးဖြတ်လိုက်ပါတော့တယ်။

ဒါကြောင့် သူ့ရဲ့လမ်းစဥ်ဟာ မိုးကြိုးလမ်းစဥ်ပါ။

ဒါပေမဲ့ မိုးကောင်းကင်က ငြိမ်ခံနေပါ့မလား...။

ဂရေဗစ်ကရော ဘယ်လိုတွေ ကြုံတွေ့ရမလဲ...။

မိုးကောင်းကင်ကို အာခံမယ့် သူ့ရဲ့အကြံအစဥ်က အောင်မြင်ပါ့မလား...။

ဒါမှ ကောင်းကင်ပြစ်ဒဏ်မိုးကြိုးတွေ့ရဲ့ လက်အောက်မှာပဲ ကျဆုံးသွားရမလားဆိုတာတော့...။

...။