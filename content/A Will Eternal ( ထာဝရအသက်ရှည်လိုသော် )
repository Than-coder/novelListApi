စာစဉ်အမည် - A Will Eternal ( ထာဝရအသက်ရှည်လိုသော် )

မူရင်းရေးသားသူ - Ergen

ဘာသာပြန်သူ - IMMORTALS

မူရင်းအပိုင်းအရေအတွက် - 1315 ( Complete )

ဘာသာပြန်သူ၏အမြင်

Ergen ဆိုတာ ရှန်းရှစာပေတွေရဲ့ဖခင်ကြီးတစ်ယောက်အဖြစ် သတ်မှတ်ခံထားရတဲ့သူပါ။ သူ့စာစဉ်တွေမှာ လူ့စရိုက်သဘာဝတွေကို ပေါ်လွင်ထင်ရှားအောင် ရေးသားထားပါတယ်။

A Will eternal ( ထာဝရအသက်ရှည်လိုသော် ) စာစဉ်ဟာ Ergen ရဲ့ အအောင်မြင်ဆုံးဝတ္ထုတွေထဲက တစ်အုပ်ဖြစ်ပြီး လူ့သဘာဝလေးတွေကို ဟာသနဲ့ပေါင်းစပ်ကာ ရေးသားထားတဲ့ ရှန်းရှဝတ္ထုကောင်းတစ်အုပ်ဖြစ်ပါတယ်။

" နည်းနည်းလေးတော့ လွဲနေတယ်။ လွဲလွဲလေးလဲ ကောင်းပါတယ်။ စိတ်ကျေနပ်ရင် ပြီးတာပဲ " 
ထူးအိမ်သင်သီချင်းထဲကလို တောတွင်းဥပဒေ ကြီးစိုးနေတဲ့ ကျင့်ကြံခြင်း လောကကြီးကို ခပ်ပေါ့ပေါ့ ဖြတ်သန်းနေတဲ့ လူငယ်လေးတစ်ယောက်ရဲ့ ကြုံတွေ့ရတဲ့ အလွဲလေးတွေ၊ အရေးကြုံလာပါက မိတ်ဆွေတွေအပေါ် တန်ဖိုးထားလွန်းတဲ့ သူ့စိတ်ဓာတ်လေးတွေ၊ သူ့အောင်မြင်မှုအတွက် ဂုဏ်ယူဝင့်ကြွားတတ်တဲ့ သူ့ရဲ့ လူပီသလွန်းတဲ့စရိုက်သဘာဝလေးတွေကို ဖတ်ရှုသူတွေ မြင်တွေ့ရမှာဖြစ်ပါတယ်။ 

ဇာတ်လမ်းအကျဉ်း

ဟုဒ်တောင်ကြီးအနီးရှိ ရွာလေးတစ်ရွာမှ ပိုင်ရှောင်ချန်းဆိုသော လူငယ်လေးတစ်ယောက်သည် မိဘနှစ်ပါး နာမကျန်းဖြစ်လျက် သေဆုံးသွားရသည်ကို မည်သို့မျှ မတတ်နိုင်ဘဲ ကြည့်နေခဲ့ရသည်။ မိဘနှစ်ပါး မသေဆုံးခင် ဘဝကို ပျော်ပျော်ရွှင်ရွှင်နှင့် အသက်ရှည်စွာနေရန် မှာကြားထားခဲ့မှုကြောင့် သူသည် စိတ်ညစ်မှုများကို ချုပ်တည်းကာ ဘဝကို ခပ်ပေါ့ပေါ့ဖြတ်သန်းနေခဲ့သည်။

တစ်နေ့တွင် ဘိုးဘွားအမွေဖြစ်သော အမွှေးတိုင်ကို တောင်ထိပ်တွင် ထွန်းလိုက်ရာမှ တန်ခိုးရှင်တစ်ယောက်နှင့် တွေ့ဆုံပြီး ဂိုဏ်းကြီးတစ်ဂိုဏ်းသို့ ရောက်သွားသောအခါ...

တောတွင်းဥပဒေကြီးစိုးနေသော ကျင့်ကြံခြင်းလောကကြီးမှာ ထာဝရအသက်ရှည်လိုသော သူ့အိပ်မက်နောက်သို့ တရှိုက်မတ်မတ် လိုက်ပါနိုင်မလား။

တလွဲတွေလုပ်တတ်တဲ့ သူက ကျင့်ကြံခြင်းလောကကြီးမှာ မည်သည့် အလွဲပေါင်းများစွာနှင့် ကြုံတွေ့ရလိမ့်မည်နည်း။

သမုဒ္ဒရာတွေကို ဖန်ဆင်းချင်တဲ့ စိတ်ဆန္ဒ။
ကောင်းကင်ကြီးကို စေစားချင်တဲ့ စိတ်ဆန္ဒ။
မိစ္ဆာတွေကို နှိမ်နင်းချင်တဲ့ စိတ်ဆန္ဒ။
မရေမတွက်နိုင်တဲ့ တန်ခိုးရှင်တွေကို သတ်ဖြတ်ချင်တဲ့ စိတ်ဆန္ဒ။
ငါ့ရဲ့ စိတ်ဆန္ဒကတော့ ... ထာဝရပဲ။