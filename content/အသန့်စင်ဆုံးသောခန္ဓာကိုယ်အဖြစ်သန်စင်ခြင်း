Extracting Billions of Toxins and Tempering An Unsullied Body (သန်းပေါင်းများစွာသော အဆိပ်အတောက်များကိုဖယ်ရှား၍ အသန့်စင်ဆုံးခန္ဓာကိုယ်အဖြစ် သန့်စင်ခြင်း)

Reviews and link collections

ရေးသားသူ - Superior human
အမျိုးအစား - အက်ရှင်၊ စွန်းစားခြင်း၊ စိတ်ကူးယဉ်၊ အရှေ့တိုင်း။
ဘာသာပြန် - ပစ်တိုင်းထောင်
Ratings    - 7.8
Chapter   - 344 (ongoing)

*ခေါင်းစဉ်နာမည် အရမ်းရှည်သောကြောင့် 'အသန့်စင်ဆုံးသောခန္ဓာကိုယ်အဖြစ်သန်စင်ခြင်း' ဟုသာ အမည်ပေးထားပါသည်။*

ဒီစာစဉ်ဟာ ratings 7.8 ရှိတဲ့ စာစဉ်ကောင်းလေးတစ်ခုပဲ ဖြစ်ပါတယ်။

စာစဉ်အကြောင်း နည်းနည်းလေး ညွှန်းမယ်ဆိုရင် ဇာတ်ကျော်ကြီးဟာ စိတ်ကူးယဉ်ဝတ္ထုတွေရဲ့ ထုံးစံအတိုင်း ကျင့်ကြံခြင်းကမ္ဘာကို ဝိဉာဉ်ကူးပြောင်းသွားခဲ့တယ်...

ဝိဉာဉ်ကူးပြောင်းပြီး အမှိုက်ကောင်ဖြစ်နေလို့ တစ်မျိုးနွယ်လုံးက ကြယ်ဖင် ကျဉ်ဖယ်ထားပြီး မုန်းတီးနေခြင်းကိုလဲ ခံထားရပါတယ်...

ဒါကတော့ စိတ်ကူးယဉ်ဝတ္ထုတွေရဲ့ ဖန်တစ်ရာထေနေတဲ့ ဇာတ်လမ်းအစနိဒါန်းကြီးပေါ့ဗျာ...

ဒါပဲလား... မဟုတ်ပါဘူး ဇာတ်လိုက်ကျော်ကြီးဂျော်ဒကီးက ဇာတ်လိုက်မင်းသားဖြစ်တာကြောင့် ဇာတ်လိုက်တို့ရဲ့ထုံးစံအတိုင်း အထောက်အကူပစ္စည်းတစ်ခု ပါလာခဲ့တယ်...

အဲ့ဒီအထောက်အကူပစ္စည်းကတော့ အခြားမဟုတ်ပါဘူး အခုနောက်ပိုင်းမှာ ခေတ်စားလာတဲ့ system ဆိုတဲ့ စနစ်ကြီးပါပဲ...

စနစ်ဆိုတော့ ရိုးသွားပြီလား ဟုတ်ကဲ့ ကျနော်လဲ ရိုးနေပါပြီ...

အဲ့လိုပြောမယ်ထင်နေလား အဲ့လိုမထင်လိုက်ပါနဲ့လို့ ကျနော်တို့ဇာတ်လိုက်ကျော်ကြီးရဲ့ စနစ်က အဆုံးမဲ့သန့်စင်ခြင်းစနစ်လို့ခေါ်တဲ့ ထူးဆန်းတဲ့စနစ်တစ်ခုပါ...

အဲ့စနစ်က သက်ရှိသက်မဲ့တိုင်းရဲ့ ချို့ယွင်းချက်တွေကို ရှာဖွေပြီး အကောင်းတကာ့ အကောင်းဆုံးတွေဖြစ်အောင် အလိုအလျောက် ပြုပြင်ပေးတဲ့ စနစ်ကြီးပေါ့ဗျာ...

ဘယ်လိုပြုပြင်လဲဆိုရင် အဆင့်နိမ့်သိုင်းကျမ်းဖြစ်တဲ့ ဓားထုတ်သိုင်းကျမ်းကို ဓားတစ်ချက်ထုတ်လိုက်တာနဲ့ မသေမျိုးနတ်ဘုရားတွေတောင် ဒူးထောက်ကျသွားမယ့် ဓားတစ်ချက်နတ်သက်ကြွေဆိုတဲ့ သိုင်းကျမ်းအဖြစ်ပြောင်းလဲပစ်ခဲ့တယ်...(ကြမ်းချက်)

အဲ့လိုပဲ ဆေးမီးဖိုမှာကပ်နေတဲ့ ဆေးလုံးအကြွင်းအကျန် စွန့်ပစ်ပစ္စည်းကိုတောင် သန့်စင်ပြီး အဆင့်အမြင့်ဆုံး ဆေးလုံးအဖြစ် ပြောင်းလဲပစ်ခဲ့တယ်...

ဒါ့အပြင် အိမ်မွေးသားရဲလေး မြေခွေးဖြူကိုတောင် ဒဏ္ဍာရီလာ ကောင်းကင်မြေခွေးဖြစ်တဲ့ ကိုးမြှီးမြေခွေးအဖြစ် ပြောင်းလဲခဲ့သေးတယ်ဗျာ...

ဂေါင်းကြီးကိုယ်တိုင်က စနစ်အားကိုးကြီးနဲ့ ကိုယ့်ကိုယ်ကို တစ်လောကလုံးမှာ သူတစ်ယောက်ပဲရှိတဲ့ အသန့်စင်ဆုံးခန္ဓာကိုယ်အဖြစ် ပြောင်းလဲခံခဲ့ရတယ်လေ...

ကဲ ဒီလောက်ဆိုရင်တော့ ဂေါင်းကြီးရဲ့စနစ် ဘယ်လောက်ကြမ်းသလဲကို သိလောက်ပြီထင်ပါတယ်...

ပရိသတ်ကြီးတို့လဲ ဂေါင်းကြီးရဲ့ကျင့်ကြံခြင်း ခရီးလမ်းလျှောက်လှမ်းပုံကို ကျနော်နဲ့အတူ လေ့လာဖတ်ရှူလိုက်ရအောင်လားဗျာ.......။

(ဒါကေတာ့ ကျနော်ရေးတဲ့အညွှန်းပါ အောက်ကတော့ မူရင်းစာရေးဆရာရဲ့အညွှန်းပါ...)

ကူရှီသည် ခွန်အားကြီးသည့်သူများ ပြည့်နှက်နေသည့် စိတ်ကူးယဉ်ကမ္ဘာအတွင်းသို့ ဝိဉာဉ်ကူးပြောင်းလို့လာခဲ့လေသည်။ သူသည် ငယ်စဉ်ကထဲက အားနည်းခဲ့သောကြောင့် သူ့ရဲ့မျိုးနွယ်တစ်ခုလုံးက သူ့ကိုရွံ့ရှာမုန်းတီးကြပေသည်။

ကံကောင်းစွာဖြင့်ပဲ သူသည် အဆုံးမဲ့သန့်စင်ခြင်းစနစ်တစ်ခုဖြင့် ချည်နှောင်ခြင်းခံခဲ့ရလေသည်။

စနစ်သည် မည်သည့်အရာကိုမဆို ခွဲခြမ်းစိတ်ဖြာပြီး အားနည်းရချက်များကို ရှာဖွေကာ အညစ်အကြေးများကို သန့်စင်၍ အပြစ်အနာအဆာများကို ပြုပြင်ပေးနိုင်လေသည်။

ထို့ကြောင့် သူသည် သူ၏ခန္ဓာကိုယ်မှ အဆိပ်အတောက်ပေါင်း ဘီလီယံနှင့်ချီပြီး ဖယ်ရှားသန့်စင်ပစ်ကာ ကျင့်ကြံခြင်းတွင် အကောင်းဆုံးဖြစ်သည့် အသန့်စင်ဆုံးသော ခန္ဓာကိုယ်အဖြစ် ပြုပြင်ထိန်းသိမ်းခဲ့သည်။

သူ၏အရည်အချင်းများသည် ခုန်ပျံကျော်လွှားကာ အဆင့်များမြင့်တင်လာခဲ့လေသည်။

ကျင့်ကြံခြင်းနည်းစနစ်များ ချို့ယွင်းပါက သူအဘယ်သို့ အဖြေရှာဖွေသနည်း။

[ဒင် အခြေခံသိုင်းကျမ်းတစ်ခုဖြစ်သည့် ဓားထုတ်ခြင်းနည်းစနစ်တွင် ချို့ယွင်းချက် ၉၉ သန်းကို ရှာဖွေတွေ့ရှိပါသည်။ ချို့ယွင်းချက်များကို အလိုအလျောက်ပြုပြင်ပြီးပါပြီ။ ဒီဗိုင်းအဆင့် ဓားတစ်ချက်နတ်သက်ကြွေ သိုင်းကျမ်းအဖြစ်ပြောင်းလဲလိုက်ပါပြီ။]

[ဒင် ဆေးအိုးအတွင်းရှိ စွန့်ပစ်အမှိုက်များတွင် ချို့ယွင်းချက် သန်း ၅၀ ကို တွေ့ရှိရပါသည်။ ချို့ယွင်းချက်များကို အလိုအလျောက်ပြုပြင်ပြီး အဆင့်အမြင့် ဉာဏ်အလင်းဆေးလုံးဖြစ်သွားခဲ့ပါပြီ။]

[ဒင် နတ်သားရဲမျိုးဆက် အိမ်မွေးသားရဲ မြေခွေးဖြူတွင် အညစ်အကြေးများ တွေ့ရှိရပါသည်။ ၎င်း၏ခန္ဓာကိုယ်ရှိ အညစ်အကြေးများကို အလိုအလျောက် ဖယ်ရှားပြီး အမြီးကိုးချောင်း ကောင်းကင်မြေခွေးအဖြစ်သို့ ပြောင်းလဲလိုက်ပါပြီ။]

ထိုသို့ဖြင့် ကူရှီသည် အမှိုက်များကို ရတနာများအဖြစ် ပြောင်းလဲပြုပြင်ကာ လွယ်လွယ်ကူကူဖြင့်ပင် တစ်လောကလုံးတွင် စွမ်းအားအကြီးဆုံးသူတစ်ယောက်အဖြစ်သို့် စတင်လျှောက်လှမ်းခဲ့လေ၏။

*ဝတ္ထုရေးတာကို ဝါသနာပါလို့ အလုပ်မအားတဲ့ကြားကနေ ရေးတင်ပေးနေတာပါဗျ တစ်ပတ်ကို သုံးပိုင်း (သို့) လေးပိုင်း တင်ပေးသွားပါ့မယ်ဗျ မင်မင်မှန်မှန်မရေးနိုင်ကိုတော့ အပြစ်မမြင်ပါနဲ့နော် ဝမ်းစာလဲ ရှာနေရသေးလို့ပါဗျ*
