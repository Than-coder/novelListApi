အားလုံးပဲမင်္ဂလာပါ။🙏

ကျနော်ကတော့ စော်မရှိတဲ့ ဘာသာပြန်သူအသစ်လေးပါ။ 
ဇာတ်လမ်းကိုမိတ်မဆက်ခင် ကျနော့ရဲ့ အမြင်လေးကို အရင်ပြောချင်ပါတယ်။ ဒီဇာတ်လမ်းရဲ့ ဇာတ်လိုက်ဖြစ်သူ စောင့်နိုင်လွန်းသူကြီးမောင်လျူလဲ့ဟာ အထက်တန်းကျောင်းသားအဖြစ် သူ့အသက်၁၆နှစ်ကနေ ကျောက်ယန်ယန်ဆိုတဲ့ ကောင်မလေးကို ချစ်မိသွားပြီး သူ့ရဲ့အခြေအနေကြောင့်အားငယ်လွန်းကာ သူမကို မဖွင့်ပြောရဲတာကြောင့် သူ့ကို်ယ်သူတိုးတက်အောင်ကြိုးစားပြီးတစ်နေ့မှာဖွင့်ပြောမယ်ဆိုတဲ့စိတ်နဲ့ ပန်းတိုင်တစ်ခုထားပြီး အားထုတ်အားခဲကြိုးစားတယ်။

သူမကိုချစ်တဲ့စိတ်ကြောင့် အထက်တန်းကျောင်းနဲ့ တက္ကသိုလ်မှာတောင် ရည်းစားမထားတဲ့အပြင် ဘွဲ့ရ၊ အလုပ်ခွင်ဝင်တဲ့အချိန်မှာတောင် အသက်သုံးဆယ်လူပျိုကြီးအဖြစ်နဲ့ရှိနေတုန်းပါပဲ(သုံးဆယ်ကျော် အပျိုစင် အင်နိုးစန့်လေးနော်)သူ့အသက်သုံးဆယ်တစ်နှစ်ကျော် သူ့အလုပ်ကုမ္ပဏီခွဲရဲ့ CEO ဖြစ်ပြီးနောက် သူမကိုဖွင့်ပြောမဲ့ နေ့မှာ သူမရဲ့မင်္ဂလာဆောင် ဖိတ်စာရောက်လာတယ်။ ဟော!အဲ့မှာ နွေခေါင်ခေါင် မိုးကြိုးပစ်ချတော့တာပဲ။ အဲ့ဒါနဲ့ သူမမင်္ဂလာဆောင်တဲ့နေ့ သူမတို့ရှေ့မှာ အရက်သောက်လွန်ပြီးနှလုံးဖောက်သွားပါလေရော ဆေးရုံရောက်မှ မမှီတော့ပဲ သေခါနီးနောက်ဆုံးစကားအဖြစ် ကျောက်ယန်ယန်ကို "ယန်ယန် ငါမင်းကို အရမ်းချစ်တယ်"ဆိုတဲ့စကားလေးပြောပြီး သေသွားတယ်။(၁၆နှစ်ကနေ ၃၁ထိဆိုတော့ ၁၅နှစ်တောင်စောင့်နိုင်လွန်းသူကြီးနော်) အဲ့မှာငရဲ ရောက်မှ သူ့ကို မတော်တဆမှားခေါ်လာမှန်းသိခဲ့တယ်။🙄
သူကသေဖို့ အချိန်မကြသေးဘူး အဲ့မှာငရဲမင်းယာမ
ကလည်း သူ့ကိုသွေးသောက်ညီအကို အဖြစ်ထားကာ သူ့ရဲ့အသက် ၁၆နှစ်ငယ်ရွယ်စဉ္ကို ပြန်လည်မွေးဖွားခွင့်ပေးကာ စူပါပါဝါတွေရယ် သူ့ကိုဆက်သွယ်ဖို့ ဖုန်းတစ်လုံးတို့နဲ့အတူ ကျင့်ကြံသူတစ်ဉီးဖြစ်လာရင်းသူ့ရဲ့နောင်တတွေရယ် အပျိုစင်တစ်ဉီးအဖြစ်သေဆုံးရခြင်းကြောင့်ဒီဘဝမှာ မိန်းမလှလေးတွေ အများကြီးနဲ့ ဟာရမ်းဘဝကြီးကို ပျော်ရွှင်စွာ ဖြတ်သန်းရပါတော့မယ်။ ဒီဇာတ်လမ်းမှာ ကျောက်ယန်ယန်ကကော ဘာကြောင့် အထက်တန်းကျောင်းနဲ့ တက္ကသိုလ်အထိ ရည်းစားမရှိရတာလဲ၊ ဇာတ်လိုက် အလုပ်လုပ်တဲ့ ကုမ္ပဏီတစ်ခုတည်းမှာ ဘာလို့ အလုပ်ဝင်တာလည်း သူမလို အရမ်းလှပတဲ့သူတစ်ယောက်က အသက်သုံးဆယ်ကျော်တဲ့အထိ ယင်ဖိုတောင်မသမ်းဖူးတဲ့ အပျိုကြီးဖြစ်နေတာလဲ သူမမင်္ဂလာဆောင်ကကော တစ်ကယ်ပဲလား အတုလား။ဇာတ်လမ်းရဲ့ မြုပ်ကွက်တွေတဖြည်းဖြည်းပေါ်လာတာကို စိတ်ပါဝင်စားစွားဖတ်ရှုရမှာပါ။

ကျနော်စဖတ်တုန်းက ဇာတ်လမ်းအစမှာတင် မင်းသမီးက အခြားတစ်ယောက်နဲ့ရသွားတော့ 
ဘာလား Ntr ကြီးလားပေါ့ရင်ထဲတောင် ဟာတာတာဖြစ်သွားတယ်။ နောက်မှမြုပ်ကွက်တွေပေါ်လာမှ လုံးဝအမှန်အကန်Vanilaလေးဖြစ်နေတယ်။ မြို့ပြ ဇာတ်လမ်းမှာ သာမာန်ကောင်လေးကနေ ကမ္ဘာ့အချမ်းသာဆုံးလူတစ်ယောက်ဖြစ်လာသလို စူပါပါဝါတွေ ကျင့်ကြံခြင်းနဲ့ ပေါ့ပေါ့ပါးပါး ဖတ်လို့ရမယ့် အချစ်၊ ဟာရမ်းနဲ့ ညိုကီတို့အကြိုက် 18+ အနည်းငယ် ကျနော်က စော်မရှိတဲ့ လူရိုးလေးဆိုတော့ 18+ အခန်းတွေဘာသာပြန်တာ အားနည်းမယ်ဗျ(တကယ် အပျိုစင် အင်နိုးစန့်လေးပါ😆)

#မိတ်ဆက် 

English name - Very pure and 
                                   ambiguous:The Prequel

စာရေးသူ-Fishman The Second ၊鱼人二代

အမျိုးအစား-ဟာသ , Ecchi , Action , Fantasy , Harem , Martial Arts , Mature , Sci-fi , Seinen

Status -ပြီးသွားပြီ

သူချစ်ခင်နှစ်သက်ခဲ့သော မိန်းကလေး၏ မင်္ဂလာဆောင်တွင် သူသေဆုံးသွားခဲ့သည်။ ယာမသည် သူ့ကို အတိတ်ကမ္ဘာသို့ ပြန်လည်မွေးဖွားရန် အခွင့်အရေးပေးပြီးနောက်၊ သူ့ဘဝမှာ မှားယွင်းခဲ့သည့် နယ်ပယ်များကို ပြုပြင်ရန် ဆုံးဖြတ်ခဲ့သည်။ သူ့အတိတ်ဘဝက အချစ်ရေး ကင်းမဲ့နေတာကို သဘောပေါက်ပြီး အမျိုးသမီး အမျိုးမျိုးရဲ့ နှလုံးသားကို အနိုင်ယူဖို့ သူပြန်လည်မွေးဖွားလာခဲ့တယ်။