ဇာတ်လမ်း-တစ်ဝကျွေး(အမြည်းထပ်ရှည်လို့)

ကောင်းကင်ဘုံစာကြည့်တိုက်(ကျန်းရွမ်) ကောင်းကင်ဘုံသို့စစ်ပြိုင်ခြင်း(ရှောင်ယန်)တို့ ခေတ်အလွန်မှာ သိပ္ပံပညာက တိုးတက်လာခဲ့ပြီး သိပ္ပံနဲ့ သတင်းအချက်အလက်ခေတ်ကို ရောက်ရှိလာခဲ့တယ်။

ဒီဘက်ခေတ်မှာတော့ ပကတိ အင်မော်တယ်အဆင့် ဆိုတာ အမြင့်ဆုံးပဲ။ သူ့ရဲ့အထက်မှာ အင်မော်တယ် အရှင်မြတ်အဆင့်ဆိုတာ ရှိသေးတယ်။ ဒီအဆင့်ကိုတော့ ဒဏ္ဍာရီထဲက ကျန်းရွမ်တစ်ယောက်ပဲ ရောက်ရှိခဲ့တယ်လို့ ကောလဟလ ရှိကြတယ်။ တချို့ကလည်း အင်မော်တယ်အရှင်မြတ် အဆင့်က အမှန်တကယ် မရှိဘူးလို့တောင် ပြောကြတယ်။ 
➡ကျင့်ကြံခြင်း အဆင့်များ

1 ခန္ဓာကိုယ်သန့်စင်ခြင်း
2 ချီစုစည်းခြင်း
3 အခြေခံတည်ထောင်ခြင်း
4 ရွှေအမြုတေ
5 အခြေတည်စိတ်ဝိညာဥ်
6 စိတ်ဝိညာဉ်ဖွဲ့စည်းခြင်း(နတ်ဆိုးဘုရင်နှင့်အဆင့်တူ)
7 ဟင်းလင်းပြင်မွမ်းမံခြင်း
8 ခြေသလုံးအိမ်တိုင်အင်မော်တယ်
9 ပကတိအင်မော်တယ်(မူလစိတ်ဝိညာဥ်နယ်ပယ်ကိုသုံးနိုင်)
10 အင်မော်တယ်အရှင်မြတ်(မဟာတာအို2မျိုးမှ3မျိုး အသုံးပြုနိုင်)
11 သူတော်စင်အင်မော်တယ်(မဟာတာအို81မျိုးအသုံးပြုနိုင်)
ဆက်ရန်ကျန်...

ဒီဇာတ်လမ်းမှာ MCဝမ်လင်းတို့နေတဲ့ နိုင်ငံရဲ့အမည်က ဟွာရှို့။ ဒီနိုင်ငံကို ပကတိအင်မော်တယ်ဆယ်ပါးက တည်ထောင်ခဲ့တယ်။ ဒီဆယ်ယောက်ရဲ့အထက်မှာ သမ္မတ ရှိတယ်။ 

➡ ပကတိအင်မော်တယ်၁၀ပါး
1.ခန္ဓာကိုယ်သူတော်စင်ဝန်ကြီးရှီးယွီလျန့်(အမျိုးသားကာကွယ်ရေးဝန်ကြီး)
2.ဉာဏ်ပညာသူတော်စင်ဥက္ကဌချီ(သိပ္ပံကျင့်ကြံခြင်းအကယ်ဒမီဥက္ကဌ)
3.စိတ်ဝိညာဥ်သူတော်စင်စွန်းတာခန်း(ကျောင်းပေါင်းတစ်သောင်းမဟာမိတ်အဖွဲ့အတွင်းရေးမှူး/ ကျောင်းပေါင်း100ဌာနခွဲအားလုံး၏တိုက်ရိုက် ခေါင်းဆောင်)
4.လက်နက်သူတော်စင်ဝန်ကြီးခယ့်(ဟွာရှို့နိုင်ငံ၏မှော်ရတနာခဲယမ်းစက်ရုံဒါရိုက်တာ)
5အမှောင်သူတော်စင်ဝန်ကြီးယင်း(ထောက်လှမ်းရေးဝန်ကြီး)
6.ဆေးသူတော်စင်ဥက္ကဌလော့(တစ်ဦးထဲသောအမျိုးသမီး)
7.ဓားသူတော်စင်ဗိုလ်ချုပ်ရီကျန့်ချွမ်
8.စစ်ပွဲသူတော်စင်ဗိုလ်ချုပ်ကျန်းလဲ့
9. ပေါက်ကွဲမှုသူတော်စင် ဗိုလ်ချုပ်ပိုင်ရှင်း(စမတ်ထုတ်ကုန်များထုတ်လုပ်သည့် နိုင်ငံပိုင်စီးပွားရေးလုပ်ငန်း ဟွာရှင်း၏ ဒါရိုက်တာ)
10.စည်းချက်သူတော်စင်ဝန်ကြီးခူ(စည်းချက်ဖြင့် တိုက်ခိုက်ရန်ဆန္ဒကိုလှုံ့ဆော်နိုင်သူ)

MCဝမ်လင်းက မွေးစထဲက အစွမ်းတွေနဲ့ မွေးဖွားလာတဲ့သူ၊ သူက တစ်နှစ်ကို ကျင့်ကြံခြင်း အဆင့်ကြီး နှစ်ဆင့်လောက်ကို ခုန်တက်နေတာ၊ သူ့ရဲ့ဝမ်းကွဲအကို ဝမ်မင်က အသန်မာဆုံးဦးနှောက်လို့ ကျော်ကြားတဲ့ပါရမီရှင်၊ သူက သူ့ညီလေးအတွက် တာအို အဆောင်လက်ဖွဲ့ ပြုလုပ်ပေးပြီး ဝမ်လင်းရဲ့ စွမ်းအားတွေကို ဖိနှိပ်ဖို့ ကူညီပေးခဲ့တယ်။ အကယ်၍သာ မဖိနှိပ်နိုင်တော့ရင် ဝမ်လင်းရဲ့ အော်ရာကြောင့် ကမ္ဘာကြီးက ပျက်စီးနိုင်လို့ပဲ၊ ဒါပေမဲ့ ဝမ်လင်း အရွယ်ရောက်လာတာနဲ့ အမျှ တာအိုအဆောင်လက်ဖွဲ့က အရင်လို သူ့ရဲ့ စွမ်းအားတွေကို မဖိနှိပ်နိုင်တော့ဘူး။ ဒီမှာတင် ညီအကို၂ယောက် ခေါင်းစားပြီး ဝမ်လင်းရဲ့စွမ်းအားကို ဖိနှိပ်နိုင်မဲ့နည်းလမ်းကို ရှာဖွေကြတော့တာပဲ...

ဝမ်လင်း ငယ်ငယ်က နတ်ဆိုးဓားကို ချိုးဖျက်လိုက်လို့ မိဘတွေကလည်း သူတို့ရဲ့သားက ပါရမီရှင်မှန်း သိထားကြတယ်။
တကယ်လည်း ဝမ်လင်းရဲ့ပါရမီက ကြောက်ဖို့ကောင်းတယ်။ သူက 'မဟာတာအို၃၀၀၀လုံး'ကို တတ်နေတာဗျ၊ မဟာတာအိုဆိုတာက ယနေ့ခေတ်အခေါ် 'ကောင်းကင်တာအို'ကိုဆိုလိုတာ။

ဒါနဲ့ပဲ မိဘတွေက ဝမ်လင်းကို ဘယ်သူမှ သတိမထားမိအောင် သိုသိုသိပ်သိပ်ပဲ နေခိုင်းတယ်။ စာမေးပွဲ ဖြေရင်တောင် ပျမ်းမျှရမှတ်ပဲ ယူခိုင်းတယ်၊ ပိုလိုလည်းမရသလို လိုလို့လည်းမရဘူးပေါ့။ ဥပမာအမှတ်ပြည့်100သတ်မှတ်ထားရင်သူကအမှတ်50ပဲ။အဲ့သဘော။

သူအသက်၁၀နှစ်အရွယ်မှာ နတ်ဆိုးတွေက ကမ္ဘာခြားဂိတ်ကနေ လူသားကမ္ဘာကို ကျူးကျော်လာတယ်။ အဲဒီအချိန်မှာ သူက ခေါက်ဆွဲခြောက်ကြွပ်ကြော် ဝယ်နေတာ။ နတ်ဆိုးဘုရင်အဆင့် ဖားပြုပ်တစ်ကောင်က ယီးတီးယားတား လုပ်နေလို့ ဝမ်လင်း တီးလွှတ်လိုက်တာ တစ်ခါထဲ အသက်ထွက်သွားခဲ့တယ်။

နတ်ဆိုးတွေက လူသားကမ္ဘာကို ကမ္ဘာခြားဂိတ်ကနေကျူးကျော်လာလေ့ရှိတယ်။ နတ်ဆိုးတွေကိုလည်း အဆင့်လိုက်ခွဲခြားထားတယ်။ နတ်ဆိုး၊ နတ်ဆိုးဘုရင်၊ နတ်ဆိုးနတ်ဘုရားနဲ့ နတ်ဆိုး သူတော်စင်ဆိုပြီးပေါ့။

နတ်ဆိုးကမ္ဘာဖွဲ့စည်းပုံ
ဒေသ၃ခု နှင့် နယ်မြေ108ခု။

➡နယ်မြေ108ခု
ပြင်ပနယ်မြေ96
အလယ်ပိုင်းနယ်မြေ8ခု
အတွင်းပိုင်းနယ်မြေ4ခု

➡အတွင်းပိုင်းနယ်မြေ4ခုဖွဲ့စည်းပုံ
အရှေ့ဘက် ကင်းမြီးကောက်ဘုရင်
အနောက်ဘက် နွားအရှင်မြတ် (သံတမန် မြင်းမျက်နှာ) 
တောင်ဘက် တစ္ဆေအင်ပါယာ (သံတမန် စုန်းနတ်ဆိုး) 
မြောက်ဘက် လိပ်နတ်ဆိုး (သံတမန် ကြေးလိပ်)

➡အမြင့်ဆုံးအာဏာရှိသူ
နတ်ဆိုးသူတော်စင်
သူတော်စင်ဆရာကြီးရွှမ်းဝူယွဲ့(အကြီးအကဲချုပ်)

ဝမ်လင်း အထက်တန်းကျောင်းတက်တဲ့ အရွယ်ရောက်တော့အမှတ်၆၀ အထက်တန်းကျောင်းမှာ တက်တယ်။ အဲဒီကျောင်းကလည်း သာမန်အလယ်အလတ် ကျောင်းပါပဲ။ အဲဒီကျောင်းမှာ အခန်းတွေကို အဆင့်လိုက် ခွဲထားတယ်။ တို့တွေ ငယ်ငယ်က Aခန်းBခန်းဆိုပြီး အခန်းခွဲသလိုပေါ့၊ ဝမ်လင်းက အခန်းသတ်မှတ်တဲ့ စစ်ဆေးရေးပွဲမှာ မမျှော်လင့်ဘဲ သူသတ်ခဲ့တဲ့ဖားပြုပ်ရဲ့ဝိညာဥ်နဲ့ ရင်ဆိုင်ရတယ်။ ဖားပြုပ်က သူ့ကိုလန့်ပြီး လှဲအိပ်ချလိုက်တော့ SSSအဆင့်ကို သူရသွားပြီး လက်ရွေးစင်အခန်းကို ရောက်သွားခဲ့တယ်။(လက်ရွေးစင်အခန်းကို ရောက်သွားတော့ သူ့အမေနဲ့အဖေက သိုသိုသိပ်သိပ်မနေရကောင်းလား ဆိုပြီး ပွမ်တော့တာပေါ့)။ ဝမ်လင်းက ကျောင်းမှာ သူငယ်ချင်းတွေ ရလာခဲ့တယ်။

➡ဝမ်လင်းသူငယ်ချင်းများ
စွန်းရုံ(ဟွာကောရေတံခွန်လုပ်ငန်းစု၏ မြေးမ)
လင်းရှောင်ယု(BLစာရေးဆရာမ)
ယွီဟမ်(မျိုးနွယ်စုခေါင်းဆောင်ယွီ)
မြေပဲလေး/စုရှောင်
ချန်းချောင်
ကော်ဟောက်(ဝိညာဥ်သားရဲအရောင်းဆိုင်ဖွင့်ထား)
ကျန်းပိုင်(မီးဖိုချောင်သုံးဓားဂိုဏ်းရဲ့သခင်လေး)
ဖန့်ရှင်း

➡အမှတ်၆၀အထက်တန်းကျောင်းမှဆရာများ
ဆရာမဖန်ရှန့်စုန့်(ဝမ်လင်းတို့အတန်းပိုင်)
ဂီတဆရာတင်းယွီ/ဆရာတင်း
ကျောင်းအုပ်ကြီးချန်း(ကြယ်၇ပွင့်တက္ကသိုလ်ကျောင်းထွက်)
ဒါရိုက်တာရှီး(ဒါရိုက်တာ)
ဝမ်ကျူးခန်း/ဆရာဝမ်/ ရှေးဟောင်းစာအုပ်ကြီး
အမေကျွမ့်(စားဖိုမှူး)
ကာယဆရာယဲ့ဟန်

ဒီခေတ်မှာ ကျင့်ကြံခြင်းဖိုရမ်ဆိုတဲ့ ကျော်ကြားတဲ့ ဖိုရမ်တစ်ခုရှိတယ်။ ဖိုရမ်ရဲ့ပိုင်ရှင်က ဗုံးပစ်စီနီယာ အင်မော်တယ်။သူက ကျင့်ကြံခြင်းလောကမှာ လူရိုသေရှင်ရိုသေ ပုဂ္ဂိုလ်။ တရားမျှတမှုရဲ့ သူရဲကောင်းပေါ့။ သူ့မှာ သီးသန့်ဖွဲ့ထားတဲ့ ချက်ဂရုတစ်ခုရှိတယ်။ အဲဒီချက်ဂရုထဲက လူတွေအားလုံးက ကျော်ကြားတဲ့လူတွေပဲ၊ တချို့ကျတော့ သရုပ်မှန်ကို ဖုံးကွယ်ထားကြတယ်။ ဒီချက်ဂရုပုံစံက 'ကျင့်ကြံသူတို့စကားဝိုင်း' စာစဥ်က ချက်ဂရုလိုမျိုးပဲ။ ဝမ်လင်းက ဒီချက်ဂရုရဲ့ မန်ဘာတစ်ယောက် ဖြစ်တဲ့အပြင် လင်းကျန်းရန်ဆိုတဲ့ နာမည်နဲ့ အားလုံးရဲ့ လေးစားခြင်းကိုလည်း ခံရတယ်။ ချက်ဂရုထဲက မန်ဘာတွေကလည်း တအားစိတ်ဝင်စားဖို့ကောင်းတယ်။

➡သီးသန့်ချက်ဂရုမှမန်ဘာများ
လဲ့မို့ရမ်/ဗုံးပစ်စီနီယာအင်မော်တယ်
ဖီလန်ဓားအင်မော်တယ်
ချိုက်လျန်
လျှပ်စီးဓမ္မရာဂျာ
ကိုးဆလူသား
အင်မော်တယ်ထုန်ရာ(အဂ္ဂိရိတ်ဆရာသခင်)

တစ်နေ့မှာ ဝမ်လင်းရဲ့အသည်းကြော် ပဲလှော်လေးစွန်းရုံကို အရိပ်အဖွဲ့အစည်းက ပြန်ပေးဆွဲဖို့ကြိုးစားခဲ့တယ်၊အရိပ်အဖွဲ့အစည်းဆိုတာက နာမည်ကျော် ကြေးစားလုပ်ကြံရေးအဖွဲ့ပေါ့၊ ခေါင်းဆောင်နာမည်ကတော့ ကျန်းလျှိုယွဲ့၊ သူမ ကိုယ်တိုင်က နိုင်ငံတကာလူသတ်သမားစာရင်းမှာ အဆင့်၆။

➡နိုင်ငံတကာလူသတ်သမားစာရင်း
လူသတ်ဆရာ(အဆင့်၁)
လေအေး(အဆင့်၂)
ဓားပြမိစ္ဆာ(အဆင့်၃)
အကြီးအကဲရွှေ နဲ့ အကြီးအကဲငွေ(အဆင့်၄ နဲ့ အဆင့်၅)
အရိပ်အဖွဲ့ခေါင်းဆောင်ကျန်းလျှိုယွဲ့(အဆင့်၆)
တစ်လက်မမီးခိုးရောင်(အဆင့်၇)
အသားပေါင်းကျူးကျော်သူ(အဆင့်၈လူသတ်သမား)
အေးခဲလက်(အဆင့်၉လူသတ်သမား)
မိုးသည်းညရဲ့ကျောက်ကပ်မုဆိုး(အဆင့်၁၀လူသတ်သမား)

ဒီဆယ်ယောက်ရဲ့အထက်မှာ မော်ကွန်းဝင်အဆင့် လူသတ်သမားဘိုးအေကြီး နှစ်ယောက်ရှိတယ်။ သူတို့က လုပ်ကြံရေးလောကရဲ့ ဂန္တဝင်တွေပေါ့။

➡မော်ကွန်းဝင်အဆင့်လူသတ်သမား
လေလွင့်ကိုယ်လူချော
ချုံးချီဂိုဏ်းချုပ်တောက်တိ

ဒီမော်ကွန်းဝင်အဆင့် လူသတ်သမား ဘိုးအေနှစ်ယောက်ထက်မြင့်တာဆိုလို့ သူတို့နှစ်ယောက်ရဲ့ဆရာ 'မှော်လက်များပိုင်ရှင် နတ်ဘုရားမယ်တော်'ပဲ ရှိတော့တယ်။ သူမက လုပ်ကြံရေးလောကရဲ့ ဘုရားသခင်ဆိုလည်း မမှားဘူးပေါ့။

စာစဥ်ထဲမှာပါတဲ့ ဗီလိန်တွေက တကယ့် အကောင်ကြီးကြီး အမြီးရှည်ရှည်တွေကြီးပဲ၊ စာစဥ်က ဖတ်ရင်းခွီနေရတာ လုံးဝ မပျင်းရဘူး၊ ဟာသကို အသားပေးထားတဲ့ စာစဥ်လို့တောင် ပြောလို့ရတယ်၊ စာစဥ်၃၅မှာဆို ကျန်းရွမ်နဲ့ ပတ်သက်ပြီး ရှယ်ကို ရယ်နေရတာ။ တချို့ကတော့ ဒီဘက်ခေတ်မှာ ဇာတ်အိမ်တည်ထားတယ်ဆိုပြီး မဖတ်ကြဘူး။ တချို့ကျတော့လည်း သိပ္ပံပါနေလို့ ဆိုပြီး မဖတ်ကြတာ၊ တကယ်က အဲဒါတွေကအပေါ်ယံပဲပါတာ၊ ရှင်းပြရရင် ဆားက ငံတယ် ဆိုပေမဲ့လည်း အစပ်အဟပ် တည့်ရင် ဟင်းကို ပိုအရသာ ကောင်းသွားစေတဲ့ သဘောမျိုးပါပဲ၊ ရှန်းရှသိုင်းလောကသားတွေကို တကယ်ဖတ်စေချင်တယ်ဗျာ၊ ကျနော် ကောင်းကင်ကိုဓားပြတိုက်မယ်(ဖန်ရှင်း)ကို အစအဆုံးရေးခဲ့သူပါ။ အဲဒီစာစဥ်ကလည်း ဟာသစာစဥ်ပါပဲ။ ဒါပေမဲ့ ဒီစာစဥ်ကို အစစအရာရာ မမီဘူးလို့ ကျနော်ခံစားမိတယ်ဗျာ၊ ဇာတ်အိမ်တည်တာကအစပေါ့လေ။ ကျနော်က ဖတ်ကြည့်ကြဖို့ပဲ ညွှန်းတာနော်၊ ရေးအားကတော့ တစ်လလေးအုပ်ပဲသွားမှာ၊ အရင်ကလည်း ဒီနှုန်းပါပဲ၊ ဝန်ဇင်းနဲ့ MMXIANXIAမှာလည်း တင်နေပါပြီ။