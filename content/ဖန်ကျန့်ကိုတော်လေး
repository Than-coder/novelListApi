“ဖန်ကျန့် ကိုယ်တော်လေး”

မူရင်း - The Monk That Wanted To Renounce Asceticism

Trans – Min Nan Dar

အရှေ့မြောက်ဘက်ရှိ တောင်တန်းဒေသများအတွင်းမှ ကျေးလက်ဒေသ လေးတစ်ခုတွင် သေးငယ်သော ဗုဒ္ဓ ဘုရားကျောင်းဆောင်ငယ်လေး တစ်ခုရှိ၏ ။ ထိုကျောင်းတော်၏ နာမည်ကား လက်တစ်ချောင်းဟု အမည်တွင်၏ ။ ထိုကျောင်းတော်ငယ်ကား မကြီးမားသည့်တိုင် အလွန် အံ့အားသင့်ဖွယ် ကောင်းလှ၏။

ထိုကျောင်းတော်တွင်  အလွန်မွှေးပျံ့သော ရနံ့ရှိသည့် ဆန်များရှိ၏။
ထိုကျောင်းတော်တွင် အေးမြချိုမွေ့ကာ စိတ်ကိုလန်းဆန်းစေသော နတ်သုဒ္ဒါကဲ့သို့ ရေစင်မျိုး ရှိ၏။

ထိုကျောင်းတော်ထဲတွင် ကိုယ်ရောစိတ်ပါ ကြည်ညို သဒ္ဒါပွားများနိုင်သည့် မြတ်ဗုဒ္ဓထံတွင် ဆုမွန်ကောင်းများ တောင်းနိုင်သေးသည်။
ထိုကျောင်းတော်ကား မကြီးမားသည့်တိုင် ကျောင်းတော်ထဲတွင် အရာခပ်သိမ်း အကုန်ရှိကြ၏။ 

ထိုကျောင်းတော်ကား မကြီးမားသော်လည်း အခြားကျောင်းတော်ရှိ အမွှေးတိုင်များထက် မွှေးပျံ့သော အမွှေးတိုင်များ ထွန်းညှိထားကြ၏။ ထိုကျောင်းတော်ကား မကြီးမားသော်လည်း နိုင်ငံသားများနှင့် နိုင်ငံခြားသားများပါ နေ့ညမပြတ် လာရောက်ကြည်ညိုကြ၏။

ထိုကျောင်းတော်တွင် ဦးပြည်ကတုံးနှင့် အလွန်ခန့်ငြားတည်ကြည်သော ဘုန်းတော်ကြီးတစ်ပါး ရှိ၏။ ထိုဘုန်းတော်ကြီးကား နေ့စဉ်နေ့တိုင်းလိုလို ထိုစကားများကို ဟစ်ကြွေးကြုံးဝါးနေလေ့ရှိသည်။

"ငါ လူထွက်ချင်တယ် … သိပ်မလှတဲ့ မိန်းကလေးတစ်ယောက် ဖြစ်ပါစေ ငါလက်ထပ်ယူချင်တယ် .. ပြီးရင် ချစ်စရာကောင်းပြီး တီတီတျာတျာ ပြောတတ်တဲ့ ကလေးတစ်ယောက် မွေးမယ် … ပြီးရင် သာယာအေးချမ်းတဲ့ မိသားစုဘဝတစ်ခုကို ငါထူထောင်ပစ်မယ် …."

မူရင်းစာရေးသူ၏ ကောက်ချက်
( ဤစာအုပ်ကား အမျိုးမျိုးသော တရုတ်ရိုးရာ ဓလေ့ထုံးစံများနှင့် ဗုဒ္ဓတရား၏ အဆီအနှစ်များအကြောင်းကို ဖော်ကျူးထားသော သာမန် စာအုပ်တစ်အုပ်သာ ဖြစ်၏။ ထိုစာအုပ်က လူအများကို ဘဝတွင် မည်ကဲ့သို့ နေထိုင်ရန်နှင့် အခြားသူများကို မည်ကဲ့သို့ ဆက်ဆံပြုမူသင့်ပုံကို ရောင်ပြန်ဟပ်စေရန် …. အပေါင်းသဘောဆောင်တတ်စေရန် …. ရည်ညွှန်း အသားပေးထားသော စာအုပ်တစ်အုပ်လည်း ဖြစ်၏။ )

ဒီ Page လေးကနေ နှစ်ရက်တစ်ပိုင်းစောင့်ဖတ်နိုင်ပါတယ် ။ နောက်ပိုင်း တစ်ရက်တစ်ပိုင်းအထိ မြန်လာမှာပါ။