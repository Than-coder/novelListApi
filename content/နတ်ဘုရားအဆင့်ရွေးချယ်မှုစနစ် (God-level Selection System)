နတ်ဘုရားအဆင့်ရွေးချယ်မှုစနစ် (God-level Selection System)

ဒီစာစဥ်ကတော့ ကျွန်တော်အကြိုက်ဆုံးစာစဥ်ပါ။ 

သိုင်းကားတွေ၊ သိုင်းဝတ္ထုတွေ ကြိုက်တဲ့လူတွေအတွက် ဒီစာစဥ်ကိုဖတ်လိုက်တာနဲ့ ငယ်ဘဝကို ပြန်ပြီးတော့ သတိရသွားမယ်လို့ ကျွန်တော်ပြောရဲတယ်ဗျာ။ ဒီစာစဥ်က စနစ်စာစဥ်ဆိုပေမဲ့ ဘယ်စနစ်စာစဥ်တွေနဲ့မှ မတူပါဘူး။ ဘာဖြစ်လို့လဲဆိုတော့ သူကစလာထဲက ကျင့်ယုံ Universeကို အခြေခံထားတာပါ။ 

အားလုံးပဲ နဂါးနိုင်ဓားကို သိတယ်မလား။ 😏😏 ဟုတ်ပါတယ်။ မင်းသားက နဂါးနိုင်ဓားဝတ္ထုထဲမှာ မွေးလာတာပါ။ မင်းသားက ဘယ်သူလဲဆိုတော့ နဂါးနိုင်ဓားထဲက မင်းသားကျန်းဝူကျိရဲ့ အစ်ကို၊ ဝူတန်ဂိုဏ်းမှ အကြီးဆုံးစီနီယာအစ်ကိုကြီးရဲ့သား ဆောင်ချင်ရှုပဲ ဖြစ်ပါတယ်။ သိတယ်မလားသူကို🙃🙃။ လူယုတ်မာကြီးလေ😏😏။ သူက နဂါးနိုင်ဓားမှ ဒုတိယမင်းသမီးလေးဖြစ်တဲ့ အော်မေဂိုဏ်းက ဂိုဏ်းသူမလေး ဇူရိုကို ကြိုက်ပြီးတော့ အချစ်လူကြီးတစ်ယောက်ဖြစ်ခဲ့တဲ့သူပါ။ ဒီထဲမှာ မင်းသားက ကျွန်တော်လို့ ငယ်ငယ်ထဲက ဒီနဂါးနိုင်ဓားကားတစ်ခုလုံးကို အစအဆုံးအကုန်ကြည့်ထားပြီးတော့ ဇာတ်လမ်းအကုန်လုံးကို သိနေတာပါ။😅😅 အဲ့မှာ စကြမ်းတာပဲ။ သူက ကျန်းဝူကျိကို ကျော်ပြီးတော့ သူရဲ့နတ်ဘုရားမလေးကို ပြန်သိမ်းတာတို့၊ ကျန်းဝူကျိအရင် စကြာဝဠာအားလွဲသိုင်းတွေကျင့်ခဲ့တာတို့၊ ထိုက်ကျိလက်ဝါးသိုင်းတွေ ကျင့်ခဲ့တာတို့ အကုန်လုံးလုပ်တာပါ။ ပြီးတော့ စနစ်ကပေးတဲ့ တူကူးဓားကိုးချောင်းတို့ အခြားသိုင်းလောကက သိုင်းတွေလဲ ကျင့်အုံးမှာပါ။ ဒီထဲမှာ မင်းသားက ဉာဏ်သုံးပြီးကစားတာများပါတယ်။ ချရင်လဲ အသေကြမ်းတာပါ။ စနစ်က ဘယ်လိုအလုပ်လုပ်လဲဆိုရင်တော့ မူရင်းဇာတ်လမ်းတွေထဲက ဖြစ်ရပ်တွေကို ပြန်ပြောင်းရမှာပါ။ အဲ့အခါကျရင် မင်းသားကို ရွေးချယ်စရာသုံးခုနဲ့ ဆုသုံးမျိုးပေးပါတယ်။ မင်းသားက တစ်ခုရွေးပြီးတော့ လုပ်ရမှာပါ။ အဲ့ဒါမလို့ နတ်ဘုရားအဆင့်ရွေးချယ်မှုစနစ်လို့ ခေါ်တာပါ။

ကျင့်ယုံ Universeမှာ ကြမ်းပြီးသွားရင်တော့ ဒီကမ္ဘာက ထွက်သွားပြီးတော့ နောက်ကမ္ဘာမှာ သွားကြမ်းမှာပါ။😎😎 

နောက်ကမ္ဘာက ဘာဖြစ်မလဲ ကိုယ်လဲမသိပါဘူး။😅😅 ကိုယ်လဲ မနေ့ကမှ စဖတ်ခဲ့တာ။ ကြိုက်လွန်းလို့ အခြားဘာစာစဥ်မှ မဖတ်ဖြစ်ပဲနဲ့ ဒီဟာပဲ ဖတ်နေတာ။ ခရက်စ်လေးနဲ့တောင် စကားမပြောဖြစ်ဘူး။😂😂 

ဒီဟာလေးကလဲ အပိုင်းတစ်ထောင်ကျော်ပြီးသွားပါပြီ။ ပြီးခါနီးပြီလို့တော့ ပြောကျတယ်။ ဖတ်လို့တော်တော်ကောင်းပါတယ်။ ဖတ်ကြည့်ကျပါ။