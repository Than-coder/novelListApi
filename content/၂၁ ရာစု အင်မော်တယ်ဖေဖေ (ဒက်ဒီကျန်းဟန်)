၂၁ ရာစု အင်မော်တယ်ဖေဖေ (ဒက်ဒီကျန်းဟန်)
Translator's Review

GSHD ရဲ့ review မပြောခင် အရင်ဆုံး ဒီ novel ကို ဘာသာပြန်ဖြစ်ပုံကို အရင်ပြောချင်ပါတယ်။

ရှန်းရှတော်တော်များများက (Harem Type)မောင်းမဆောင်အမျိုးအစားတွေက များတယ်။ ကိုယ်က စော်တွေနဲရှုပ်ယှက်ခက်နေရင် မကြိုက်ဘူး။ ရှီယန်လိုမျိုး စားစရာရှိတာစားပြီး လိုက်ရှုပ်မနေတဲ့ဟာမျိုးတော့ ကြိုက်တယ်။ မဟုတ်ရင် စော်တွေရဲ့ ပြဿနာရှင်းရ။ သူတို့ကို ငဲ့ရတာတွေနဲ့ ရှုပ်ပြီး ဖီးမလာတော့ဘူး။

အဲ့တော့ စော်မရှုပ်ဘဲ MC က သစ္စာရှိပြီး Female MC ဇာတ်လမ်းတွေလိုမျိုး Ro တာလေးတွေနဲ့ ဇာတ်လမ်း‌ကို ဖိုရမ်တွေမှာ ရှာကြည့်တယ်။
ဖိုရမ်တစ်ခုမှာ GSHD ကျန်းဟန် ကိုညွှန်းထားတာတွေ့တော့ GSHD အကြောင်း ရှာကြည့်တယ်။
MC ရဲ့ Character က ကိုယ့်အကြိုက်နဲ့ ကွက်တိသွားကျနေပြီး အစပိုင်းဖတ်ကြည့်ရသလောက် Translation Quality ကလည်း မဆိုးဘူး တစ်ချို့ တရုတ်စကားလုံးအသုံးတွေဆို Eng Translator က သေချာလေး ပြန်ရှင်းပြထားတာတောင် တွေ့ရတယ်။ ကိုယ်က ဇာတ်လမ်းကို အများကြီး ကြိုဖတ်မထားချင်ဘူး။ မဟုတ်ရင် ကိုယ်သိနေပြီးသားကြီးကို ပြန်ဖတ် ပြန်ရေးဆိုရင် ပျင်းသွားမှာစိုးလို့။

ဒါနဲ့ ဒီဟာပြန်မယ်ဆိုပြီး ရွေးလိုက်တာ။ ပြန်နေရင်းနဲ့မှ အပိုင်း ၅၀ လောက်မှာ MTL တွေ ဖြစ်ကုန်ရော။ ဘယ် site မှာဘဲ ကြည့်ကြည့်အတူတူပဲ။
ဒါပေမဲ့ MTL ဖြစ်လည်း အဆုံးထိ ဘာသာပြန်ပေးသွားမှာပါ။ ကိုယ့်အကြိုက်ဇာတ်လမ်းမလို့ အဆုံးထိ ကိုယ်တိုင်ဖတ်ရင်း ရေးပေးသွားမှာပါ။

ကဲ... Review အကြောင်းလေး ပြောကြရအောင်။ ကိုယ့် review မပြောခင် novel update က reviews တွေ ဖတ်ကြည့်ရသလောက် ပြောပါမယ်။

ကျန်းဟန် ဇာတ်လမ်းကို အပိုင်းရေတော်တော်များများဖတ်ပြီး review ရေးတဲ့သူတွေက ဘာပြောကြလဲဆိုတော့...
ကျန်းဟန်က အစပိုင်းမှာ အတော်လေးပျင်းဖို့ကောင်းတယ်တဲ့။ ဒါပေမဲ့ အပိုင်း ၁၀၀ ကျော်ပတ်ဝန်းကျင်ရောက်ရင်တော့ ဇာတ်ရှိန်တက်လာပြီး လုံးဝအမေးဇင်းဖြစ်သွားစေရပါမယ်ဆိုပဲ။ အထူးသဖြင့် ဇီယန်နဲ့ကျန်းဟန်တို့ အတွဲဖြစ်သွားတဲ့အချိန်ကစပြီး အရမ်းမိုက်လာပါတယ်တဲ့။
ဒါကြောင့် အပိုင်းနည်းနည်းလေး ဖတ်ပြီး bad review မရေးကြဖို့ ပြောကြပါတယ်။

ဒါက သူတို့ရဲ့ အပြောပါ။ ကျွန်တော်လည်း အများကြီး ကြိုမဖတ်ထားတော့ အတူတူ ရင်ခုန်စောင့်စားကြတာပေါ့။

ကျန်းဟန်ရဲ့ ကာရိုက်တာ အကြောင်းပြောရရင်
သူက ကျင့်ကြံခြင်း ကမ္ဘာမှာ 500+ years နေလာတဲ့ အထွတ်အထိပ်စွမ်းအားနဲ့ ကျင့်ကြံသူတစ်ယောက်။ ဒါကြောင့် စိတ်ကြီးဝင်ပြီး တသီးတသန့်နေတတ်တဲ့ပုံစံ။ တည်ငြိမ်ရင့်ကျက်တဲ့ ကာရိုက်တာပါ။
(အဲ့ပုံစံကိုက ကိုယ့်အကြိုက်ဖြစ်နေတာပါပဲ။ Fantasy ဆိုပေမဲ့ လူသားဆန်တယ် ယုတ္တိရှိတယ်လို့ ခံစားရတယ်။
တခြား Rebirth ဇာတ်လမ်းတွေမှာ MC က နှစ်ပေါင်းထောင်ချီအသက်ရှင်ပြီး စွမ်းအားအထွတ်အထိပ်ထိ ရောက်ခဲ့တဲ့သူက ခုမှ ဆယ်ကျော်သက်လာပျိုပေါက်လေးလို နံ့တံ့တံ့ပုံစံက ကိုယ့်အတွက် သိပ်မကြိုက်ဘူး။)

သူပြန်လည် မွေးဖွားလာပြီးတဲ့အချိန်မှာ အထွတ်အထိပ်စွမ်းအား မရှိတော့ပေမယ့် သေမျိုးလောကမှာတော့ သူကထိပ်သီးဖြစ်နေတုန်းပဲ။ သူ့ရဲ့စိတ်နေစိတ်ထားက လူတိုင်းကို အထင်သေးတယ်။ ဂရုမစိုက်ဘူး။ သူ့အမြင်မှာ သူ့သမီးလေးကလွဲရင် ကျန်တာ လွဲရင် ကျန်တာ အင်းစက်လေးတွေပဲ။

ပြီးတော့ သူက ကျင့်ကြံခြင်းလောကမှာ တစ်ကိုယ်တည်း ရတနာတွေရှာတာနဲ့ ကျင့်ကြံတာကလွဲရင် ဘာမှမလုပ်ခဲ့ဘူး။ အပေါင်းအသင်းလည်း မရှိဘူး။ အဲ့တော့ သူက လူမှုဆက်ဆံရေးနဲ့ပတ်သက်ရင် နကန်းတစ်လုံးမှ မသိသလိုဖြစ်နေတယ်။ ဒါကြောင့် MC က သူ့သမီးရဲ့ မေမေ ဒီဇာတ်လမ်းရဲ့ Female Lead ဇီယန်နဲ့ ဆက်ဆံရေးဟာ ဇာတ်လမ်းအစပိုင်းမှာ မိန်းကလေးရဲ့ အရိပ်အကဲ နားမလည်တဲ့ လုံးဝအေးတိအေးစက် ရေခဲတုံးကြီးဖြစ်‌နေတာပါပဲ။ နောက်ပိုင်းကျမှ ရေခဲတုံးကြီး ဘယ်လို အရည်ပျော်လာမလဲဆိုတာကိုတော့ drama တွေထဲကလို အ Ro တလိုင်းနဲ့ လာမှာပါ။ ဒါကြောင့် အခု အစပိုင်းလောက် ဖတ်ပြီး အားမလို အားမရ မဖြစ်ကြပါနဲ့ဦးလို့ ပြောချင်ပါတယ်။

MC က ဘာကိုမှ ဂရုမစိုက်ဘဲ ပေါ့ပေါ့ပါးပါးပဲ‌နေတယ်။ သူ့ကို ပြောဆို‌စော်ကားနေရင်တောင် အင်းစက်လေးတွေရဲ့စကားကို သောက်‌‌ရေးလုပ်နေစရာမလိုဘူး ဆိုတဲ့ အချိုးမျိုးနဲ့‌နေတဲ့သူ။
ဒါပေမဲ့ သူ့သမီးကို ထိလာခဲ့ရင်တော့ အေးအေးဆေးဆေး ဘာသိဘာသာနေတတ်တဲ့ ‌ရေခဲတုံးကြီးကနေ လုံးဝ နတ်ဆိုးတစ်ကောင်ဖြစ်သွားပြီပဲ။
နောက်ပိုင်းကျရင်တော့ လုံးဝ သွားထိလို့မရတဲ့ သူ့ရဲ့အသည်းအညှာက သမီး‌လေးတင်မဟုတ်တော့ဘဲ သူ့မိန်းမပါ ပါလာမှာပေါ့။ 
ဒါက ကျန်းဟန်ရဲ့ Character ပါ။
အစပိုင်းမှာ အားမလိုအားမရ ဖြစ်ကောင်းဖြစ်နိုင်ပေမဲ့
မူရင်းစာ‌ရေးဆရာ Shang Wang Zhang က Character Development ကောင်းကောင်းနဲ့ ရေးထားတာမလို့ စောင့်ကြည့်ပေးစေချင်ပါတယ်။

ဇာတ်လမ်းနဲ့ ပက်သတ်ပြီးပြောရရင်
ဒီဇာတ်က Action ချည်းပဲအသား‌ပေး တဲ့ကျင့်ကြံခြင်းဇာတ်လမ်း မဟုတ်ပါဘူး
သူနဲ့ ပုံစံနည်းနည်းတူတဲ့ မြို့ပြနတ်ဘုရား ချန်းဖန်နဲ့ ယှဉ်ပြီးပြောရင်
ချန်းဖန်က Action ကိုပဲ အသားပေးပါတယ်။
သူက တစ်ချိန်လုံး ကျင့်ကြံနေပြီး တိုက်ခိုက်နေတာပါ။ Female Lead ဖြစ်တဲ့ ဖန့်ချုံးဆိုရင် သူ့ role ကသိပ်‌တောင်မပါဘူး။
ကျန်းဟန်ကကျ ကျင့်ကြံခြင်းဆိုပေမဲ့ Drama , Romance, Family, Slice of life အသားပေးတယ်။ action တစ်ခုတည်းကို focus မထားဘူးဆို‌ပေမယ့် သူ့ဟာနဲ့သူတော့ကြမ်းပါတယ်။ အရူးအမူးကျင့်ကြံနေတာ မဟုတ်ပေမဲ့ OP တော့ ဖြစ်နေတုန်းပဲ။ Female Lead ဖြစ်တဲ့ ဇီယန်ကလည်း ကျန်းဟန်နဲ့အပြိုင် role ။ ဇာတ်လမ်းတွဲတွေလိုမျိုးပဲ။ သူက ချိုမြိန်သောဇနီးဆိုးလေး နဲ့ သွားဆင်တယ်။ Male Lead ရော Female Lead ရော အရေးပါတဲ့ နေရာမှာရှိတယ်။

Romance ပိုင်းကို ပြောရရင် သူနဲ့ဝတ္ထုနာမည်‌ရော ဇာတ်လမ်းအစပျိုးပုံရော ဆင်တူတဲ့
နတ်ဘုရားဖေဖေ ချင်းဟောင်တုံနဲ့ ယှဉ်ပြီး ပြောပါမယ်။
ချင်းဟောင်တုံမှာ သူကိုယ်တိုင်လည်း မိန်းမတွေများသလို သူ့သမီးလေးဖြစ်တဲ့ ထန်းထန်းကလည်း မေမေတွေ အများကြီးရှာခိုင်းတယ်။
ကျန်းဟန်ကတော့ ပြောင်းပြန်။ သူကိုယ်တိုင်ကလည်းရေခဲမျက်နှာနဲ့ သစ်တုံးကြီးဖြစ်သလို မင်းသမီးလေး မုန့်မုန့်ကလည်း မေမေ ဇီယန်က လွဲရင် ဖေဖေ့အနား ကပ်လာတဲ့ မိန်းမမှန်သမျှ မကောင်းဆိုးဝါးမကြီးတွေ။ သူ့ဖေဖေကို လုယူမယ့် သူတွေလို့ မှတ်ယူထားတာ။
စနိုက်ကြော်ချင်တဲ့သူ‌တွေ ဝေစားမျှစားလုပ်ချင်တဲ့သူတွေက ဇီယန်နဲ့မတွေ့ခင် မင်းသမီးလေးနဲ့ အရင်ဆုံးတွေ့မှာပဲ။ 
Harem Type မဟုတ်ပဲ Romance Type ဖြစ်လို့ MC ကို လာကြိုက်တဲ့ အလှလေးတွေပါပေမဲ့  Female MC ဇာတ်လမ်းတွေလိုမျိုး MC က မင်းသမီးကလွဲရင် ဘယ်သူ့မှ အဖက်လုပ်တာမဟုတ်ပါဘူး။ ဒီလိုဖြစ်ရတဲ့ အကြောင်းအရင်းကလည်း ဒီဇာတ်လမ်းရဲ့ အဓိကမြှုပ်ကွက်ပါပဲ။
ကျွန်တော်က Romance ဇာတ်လမ်းတွေဆိုရင် TV Show ဖြစ်ဖြစ် ဝတ္ထုပဲဖြစ်ဖြစ် Happy Ending မဟုတ်ရင် Depression ဝင်တတ်တာကြောင့် ဇာတ်သိမ်းကို အကြမ်းဖျင်းသွားဖတ်ကြည့်ထားလို့သိတာ။ Spoiler ဖြစ်မှာဆိုးလို့ မ‌ပြောတော့ဘူး။ Ending ကတော့ Happy Ending ပါပဲ။

ပြီးတော့ မင်းသမီးလေး မုန့်မုန့်ပါ။ သူက ဒီဇာတ်လမ်းမှာ အသက်လို့ ပြောရလောက်အောက် စာဖတ်သူတွေရဲ့ အသည်းနှလုံးကို ပိုင်ဆိုင်ထားပါတယ်။ ဖတ်နေရင်းနဲ့ မုန့်မုန့်လို သမီးလေးတစ်ယောက် လိုချင်သွားပါလိမ့်မယ်။ ဒါကြောင့် FA တွေ အရင်ဆုံး rs ရှာထားသင့်ပါတယ်။ ကိုယ့်ရည်းစားနဲ့ အတူတူဖတ်ပြီး မုန့်မုန့်လိုမျိုး သမီးလေးယူကြမယ်လို့ စိတ်ကူးယဉ်လို့ရတာပေါ့။ အဲ... ဘာသာပြန်သူကရော စော်ရှိလားတော့ မမေးပါကြနဲ့...

အားလုံးခြုံပြောရရင်
Godly Stay-Home Dad က ရှန်းရှဝတ္ထုဆိုပေမဲ့ တခြားရှန်းရှတွေနဲ့မတူပဲ
Romance နဲ့ Action ကို ကောင်းကောင်းတွဲဖက်ထားတဲ့ ဇာတ်လမ်းဆိုတာပါပဲ။
သူ့ရဲ့ Genre ကို ပြောရရင် Romance, Slice of life, Drama, Family, Action , Xuanhan, Fantasy လို့ဆိုရပါမယ်။
Romance အသားပေး Drama ဆန်ဆန် ဆိုတော့ အထူးသဖြင့် မိန်းကလေးတွေအကြိုက်တွေ့မယ့် ဇာတ်လမ်းမျိုးပါ။ ယောက်ျားလေးတွေလည်း စမ်းကြည့်ကြပါ။ လူတိုင်းကြိုက်မယ်လို့ မပြောနိုင်ပေမယ့် မတူကွဲပြားတဲ့ feeling နဲ့ အကြိုက်တွေ့စေမယ်လို့ ထင်ပါတယ်။
ပေါ့ပေါ့ပါးပါးနဲ့ ခေတ်သစ်ကျင့်ကြံခြင်းကိုမှ အချစ်ဇာတ်လမ်းလေး ဖတ်ချင်ရင် ဒက်ဒီကျန်းဟန်ကို ဖတ်ကြည့်ကြပါလို့ Recommend ပေးချင်ပါတယ်။

လောလောဆယ်တော့ ဘာသာပြန်ပြီးတာက
အပိုင်း ၁၀၀ ကျော်ပဲ ရှိပါသေးတယ်။ MTL ဆိုတော့ ပြန်ရတာတော့ အတော်ခေါင်းခြောက်ပြီး အချိန်ယူရပါတယ်။
Free မှာ အပိုင်း 80 ကျော် 90 တင်ထားပြီးပါပြီ။
အဲ... pdf 1 နဲ့ 2 ကလွဲရင် ကျန်တာတွေက Edit မလုပ်ရသေးတော့ နည်းနည်းသည်းခံပေးပါ။ လက်ကွက်အမြန်ရိုက်ရင်း စာလုံး‌ပေါင်းလွဲတာတွေ ပါနေပါတယ်။
သေချာ ပြန်စစ် edit လုပ်ပြီးရင် pdf link ပြန်တင်ပေးပါမယ်။ WZ မှာ တင်ဖို့လည်း စီစဉ်ထားပါတယ်။
အားလုံး အဆုံးထိဖတ်ရှူပေးတဲ့အတွက် ကျေးဇူးတင်ပါတယ်။
 
ဒက်ဒီကျန်းဟန်